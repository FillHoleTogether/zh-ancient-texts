{"alldata": [{"section": 0, "header": "黄帝轩辕氏", "data": [{"ID": 0, "text": "元年，帝即位，居有熊。初制冕服。"}, {"ID": 1, "text": "二十年，景云见。以云纪官。"}, {"ID": 2, "text": "五十年秋七月庚申，凤鸟至，帝祭于洛水。"}, {"ID": 3, "text": "五十九年，贯胸氏来宾，长股氏来宾。"}, {"ID": 4, "text": "七十七年，昌意降居若水，产帝乾荒。"}, {"ID": 5, "text": "一百年，地裂。帝陟。"}]}, {"section": 1, "header": "帝颛顼高阳氏", "data": [{"ID": 6, "text": "元年，帝即位，居濮。"}, {"ID": 7, "text": "十三年，初作历象。"}, {"ID": 8, "text": "二十一年，作《承云》之乐。"}, {"ID": 9, "text": "三十年，帝产伯鲧，居天穆之阳。"}, {"ID": 10, "text": "七十八年，帝陟。术器作乱，辛侯灭之。"}]}, {"section": 2, "header": "帝喾高辛氏", "data": [{"ID": 11, "text": "元年，帝即位，居亳。"}, {"ID": 12, "text": "十六年，帝使重帅师灭有郐。"}, {"ID": 13, "text": "四十五年，帝锡唐侯命。"}, {"ID": 14, "text": "六十三年，帝陟。"}]}, {"section": 3, "header": "帝尧陶唐氏", "data": [{"ID": 15, "text": "元年丙子，帝即位，居冀。命羲和历象。"}, {"ID": 16, "text": "五年，初巡狩四岳。"}, {"ID": 17, "text": "七年，有麟。"}, {"ID": 18, "text": "十二年，初治兵。"}, {"ID": 19, "text": "十六年，渠搜氏来宾。"}, {"ID": 20, "text": "十九年，命共工治河。"}, {"ID": 21, "text": "二十九年春，僬侥氏来朝，贡没羽。"}, {"ID": 22, "text": "四十二年，景星见于翼。"}, {"ID": 23, "text": "五十年，帝游于首山。乘素车玄驹。"}, {"ID": 24, "text": "五十三年，帝祭于洛。"}, {"ID": 25, "text": "五十八年，帝使后稷放帝子朱于丹水。"}, {"ID": 26, "text": "六十一年，命崇伯鲧治河。"}, {"ID": 27, "text": "六十九年，黜崇伯鲧。"}, {"ID": 28, "text": "七十年春正月，帝使四岳锡虞舜命。"}, {"ID": 29, "text": "七十一年，帝命二女嫔于舜。"}, {"ID": 30, "text": "七十三年春正月，舜受终于文祖。"}, {"ID": 31, "text": "七十四年，虞舜初巡狩四岳。"}, {"ID": 32, "text": "七十五年，司空禹治河。"}, {"ID": 33, "text": "七十六年，司空伐曹魏之戎，克之。"}, {"ID": 34, "text": "八十六年，司空入觐，贽用玄圭。"}, {"ID": 35, "text": "八十七年，初建十有二州。"}, {"ID": 36, "text": "八十九年，作游宫于陶。"}, {"ID": 37, "text": "九十年，帝游居于陶。"}, {"ID": 38, "text": "九十七年，司空巡十有二州。"}, {"ID": 39, "text": "一百年，帝陟于陶。"}]}, {"section": 4, "header": "帝舜有虞氏", "data": [{"ID": 40, "text": "元年己未，帝即位，居冀。作《大韶之乐》。"}, {"ID": 41, "text": "三年，命咎陶作刑。"}, {"ID": 42, "text": "九年，西王母来朝。"}, {"ID": 43, "text": "十四年，卿云见，命禹代虞事。"}, {"ID": 44, "text": "十五年，帝命夏后有事于太室。"}, {"ID": 45, "text": "十七年春二月，入学初用万。"}, {"ID": 46, "text": "二十五年，息慎氏来朝贡弓矢。"}, {"ID": 47, "text": "二十九年，帝命子义钧封于商。"}, {"ID": 48, "text": "三十年，葬后育于渭。"}, {"ID": 49, "text": "三十二年，帝命夏后总师。遂陟方岳。"}, {"ID": 50, "text": "三十三年春正月，夏后受命于神宗。遂复九州。"}, {"ID": 51, "text": "三十五年，帝命夏后征有苖，有苖氏来朝。"}, {"ID": 52, "text": "四十二年，玄都氏来朝，贡宝玉。"}, {"ID": 53, "text": "四十七年冬，陨霜，不杀草木。"}, {"ID": 54, "text": "四十九年，帝居于鸣条。"}, {"ID": 55, "text": "五十年，帝陟。"}]}, {"section": 5, "header": "帝禹夏后氏", "data": [{"ID": 56, "text": "元年壬子，帝即位，居冀。颁夏时于邦国。"}, {"ID": 57, "text": "二年，咎陶薨。"}, {"ID": 58, "text": "五年，巡狩，会诸侯于涂山。"}, {"ID": 59, "text": "八年春，会诸侯于会稽，杀防风氏。夏六月，雨金于夏邑。秋八月，帝陟于会稽。禹立四十五年。"}]}, {"section": 6, "header": "帝启", "data": [{"ID": 60, "text": "元年癸亥，帝即位于夏邑。大飨诸侯于钧台。诸侯从帝归于冀都。大飨诸侯于璇台。"}, {"ID": 61, "text": "二年，费侯伯益出就国。王帅师伐有扈，大战于甘。"}, {"ID": 62, "text": "六年，伯益薨，祠之。"}, {"ID": 63, "text": "八年，帝使孟涂如巴涖讼。"}, {"ID": 64, "text": "十年，帝巡狩，舞《九韶》于大穆之野。"}, {"ID": 65, "text": "十一年，放王季子武观于西河。"}, {"ID": 66, "text": "十五年，武观以西河叛。彭伯寿帅师征西河，武观来归。"}, {"ID": 67, "text": "十六年，陟。"}]}, {"section": 7, "header": "帝太康", "data": [{"ID": 68, "text": "元年癸未，帝即位，居斟鄩。畋于洛表。羿入居斟鄩。"}, {"ID": 69, "text": "四年，陟。"}]}, {"section": 8, "header": "帝仲康", "data": [{"ID": 70, "text": "元年己丑，帝即位，居斟鄩。"}, {"ID": 71, "text": "五年秋九月庚戌朔，日有食之。命胤侯帅师征羲和。"}, {"ID": 72, "text": "六年，锡昆吾命作伯。"}, {"ID": 73, "text": "七年，陟。世子相出居商丘，依邳侯。"}]}, {"section": 9, "header": "帝相", "data": [{"ID": 74, "text": "元年戊戌，帝即位，居商。征淮夷。"}, {"ID": 75, "text": "二年，征风及黄夷。"}, {"ID": 76, "text": "七年，于夷来宾。"}, {"ID": 77, "text": "八年，寒浞杀羿，使其子浇居过。"}, {"ID": 78, "text": "九年，相居于斟灌。"}, {"ID": 79, "text": "十五年，商侯相土作乘马。遂迁于商丘。"}, {"ID": 80, "text": "二十年，寒浞灭戈。"}, {"ID": 81, "text": "二十六年，寒浞使其子浇帅师灭斟灌。"}, {"ID": 82, "text": "二十七年，浇伐斟鄩，大战于潍，覆其舟，灭之。"}, {"ID": 83, "text": "二十八年，寒浞使其子浇弑帝，后缗归于有仍。"}, {"ID": 84, "text": "伯靡出奔鬲。"}, {"ID": 85, "text": "夏世子少康生。"}, {"ID": 86, "text": "少康自有仍奔虞。"}, {"ID": 87, "text": "伯靡自鬲帅斟鄩、斟灌之师以伐浞。世子少康使汝艾伐过杀浇。伯子杼帅师灭戈。伯靡杀寒浞。少康自纶归于夏邑。"}]}, {"section": 10, "header": "帝少康", "data": [{"ID": 88, "text": "元年丙午，帝即位，诸侯来朝，宾虞公。"}, {"ID": 89, "text": "二年，方夷来宾。"}, {"ID": 90, "text": "三年，复田稷。"}, {"ID": 91, "text": "十一年，使商侯冥治河。"}, {"ID": 92, "text": "十八年，迁于原。"}, {"ID": 93, "text": "二十一年，陟。"}]}, {"section": 11, "header": "帝杼", "data": [{"ID": 94, "text": "元年己巳，帝即位，居原。"}, {"ID": 95, "text": "五年，自原迁于老丘。"}, {"ID": 96, "text": "八年，征于东海及三寿，得一狐九尾。"}, {"ID": 97, "text": "十三年，商侯冥死于河。"}, {"ID": 98, "text": "十七年，陟。"}]}, {"section": 12, "header": "帝芬", "data": [{"ID": 99, "text": "元年戊子，帝即位。"}, {"ID": 100, "text": "三年，九夷来御。"}, {"ID": 101, "text": "十六年，洛伯用与河伯冯夷鬭。"}, {"ID": 102, "text": "三十三年，封昆吾氏子于有苏。"}, {"ID": 103, "text": "三十六年，作圜土。"}, {"ID": 104, "text": "四十四年，陟。"}]}, {"section": 13, "header": "帝芒", "data": [{"ID": 105, "text": "元帝壬申，帝即位，以玄圭宾于河。"}, {"ID": 106, "text": "十三年，东狩于海，获大鱼。"}, {"ID": 107, "text": "三十三年，商侯迁于殷。"}, {"ID": 108, "text": "五十八年，陟。"}]}, {"section": 14, "header": "帝泄", "data": [{"ID": 109, "text": "帝元年辛未，帝即位。"}, {"ID": 110, "text": "十二年，殷侯子亥宾于有易，有易杀而放之。"}, {"ID": 111, "text": "十六年，殷侯微以河伯之师伐有易，杀其君绵臣。"}, {"ID": 112, "text": "二十一年，命畎夷、白夷、玄夷、风夷、□□、黄夷。"}, {"ID": 113, "text": "二十五年，陟。"}]}, {"section": 15, "header": "帝不降", "data": [{"ID": 114, "text": "元年己亥，帝即位。"}, {"ID": 115, "text": "六年，伐九苑。"}, {"ID": 116, "text": "三十五年，殷灭皮氏。"}, {"ID": 117, "text": "五十九年，逊位于弟扃。"}]}, {"section": 16, "header": "帝扃", "data": [{"ID": 118, "text": "元年戊戌，帝即位。"}, {"ID": 119, "text": "十年，帝不降陟。"}, {"ID": 120, "text": "十八年，陟。"}]}, {"section": 17, "header": "帝廑", "data": [{"ID": 121, "text": "元年己未，帝即位，居西河。"}, {"ID": 122, "text": "四年，作《西音》。昆吾氏迁于许。"}, {"ID": 123, "text": "八年，天有祅孽，十日竝出，其年陟。"}]}, {"section": 18, "header": "帝孔甲", "data": [{"ID": 124, "text": "元年乙巳，帝即位，居西河。废豕韦氏，使刘累豢龙。"}, {"ID": 125, "text": "三年，王畋于萯山。"}, {"ID": 126, "text": "五年，作《东音》。"}, {"ID": 127, "text": "七年，刘累迁于鲁阳。"}, {"ID": 128, "text": "九年，陟。殷侯复归于商丘。"}]}, {"section": 19, "header": "帝昊", "data": [{"ID": 129, "text": "元年庚辰，帝即位。使豕韦氏复国。"}, {"ID": 130, "text": "三年，陟。"}]}, {"section": 20, "header": "帝发", "data": [{"ID": 131, "text": "元年乙酉，帝即位。诸夷宾于王门，再保墉会于上池，诸夷入舞。"}, {"ID": 132, "text": "七年，陟。泰山震。"}]}, {"section": 21, "header": "帝癸", "data": [{"ID": 133, "text": "元年壬辰，帝即位，居斟鄩。"}, {"ID": 134, "text": "三年，筑倾宫。毁容台。畎夷入于岐以叛。"}, {"ID": 135, "text": "六年，岐踵戎来宾。"}, {"ID": 136, "text": "十年，五星错行，夜中星陨如雨。地震。伊、洛竭。"}, {"ID": 137, "text": "十一年，会诸侯于仍，有缗氏逃归，遂灭有缗。"}, {"ID": 138, "text": "十三年，迁于河南。初作辇。"}, {"ID": 139, "text": "十四年，扁帅师伐岷山。"}, {"ID": 140, "text": "十五年，商侯履迁于亳。"}, {"ID": 141, "text": "十七年，商使伊尹来朝。"}, {"ID": 142, "text": "二十年，伊尹归于商及汝鸠、汝方，会于北门。"}, {"ID": 143, "text": "二十一年，商帅征有洛，克之。遂征荆，荆降。"}, {"ID": 144, "text": "二十二年，商侯履来朝，命囚履于夏台。"}, {"ID": 145, "text": "二十三年，释商侯履，诸侯遂宾于商。"}, {"ID": 146, "text": "二十六年，商灭温。"}, {"ID": 147, "text": "二十八年，昆吾氏伐商。商会诸侯于景亳。遂征韦，商师取韦，遂征顾。太史令终古出奔商。"}, {"ID": 148, "text": "二十九年，商师取顾。三日竝出。费伯昌出奔商。冬十月，凿山穿陵，以通于河。"}, {"ID": 149, "text": "三十年，瞿山崩。杀其大夫关龙逄。商师征昆吾。冬，聆隧灾。"}, {"ID": 150, "text": "三十一年，商自陑征夏邑。克昆吾。大雷雨，战于鸣条。夏师败绩，桀出奔三朡，商师征三朡。战于郕，获桀于焦门，放之于南巢。"}]}, {"section": 22, "header": "殷商成汤", "data": [{"ID": 151, "text": "十八年癸亥，王即位，居亳。始屋夏社。"}, {"ID": 152, "text": "十九年，大旱。氏、羗来宾。"}, {"ID": 153, "text": "二十年，大旱。夏桀卒于亭山。禁弦歌舞。"}, {"ID": 154, "text": "二十一年，大旱。铸金币。"}, {"ID": 155, "text": "二十二年，大旱。"}, {"ID": 156, "text": "二十三年，大旱。"}, {"ID": 157, "text": "二十四年，大旱。王祷于桑林，雨。"}, {"ID": 158, "text": "二十五年，作《大濩乐》。初巡狩，定献令。"}, {"ID": 159, "text": "二十七年，迁九鼎于商邑。"}, {"ID": 160, "text": "二十九年，陟。"}]}, {"section": 23, "header": "外丙", "data": [{"ID": 161, "text": "元年乙亥，即位，居亳，命卿士伊尹。"}, {"ID": 162, "text": "二年，陟。"}]}, {"section": 24, "header": "仲壬", "data": [{"ID": 163, "text": "元年丁丑，王即位，居亳，命卿士伊尹。"}, {"ID": 164, "text": "四年，陟。"}]}, {"section": 25, "header": "太甲", "data": [{"ID": 165, "text": "元年辛巳，王即位，居亳，命卿士伊尹。伊尹放太甲于桐，乃自立。"}, {"ID": 166, "text": "七年，王潜出自桐，杀伊尹。天大雾三日，乃立其子伊陟、伊奋，命复其父之田宅而中分之。"}, {"ID": 167, "text": "十年，大飨于太庙。初祀方明。"}, {"ID": 168, "text": "十二年，陟。"}]}, {"section": 26, "header": "沃丁", "data": [{"ID": 169, "text": "元年癸巳，王即位，居亳，命卿士咎单。"}, {"ID": 170, "text": "八年，祠保衡。"}, {"ID": 171, "text": "十九年，陟。"}]}, {"section": 27, "header": "小庚", "data": [{"ID": 172, "text": "元年壬子，王即位，居亳。"}, {"ID": 173, "text": "五年，陟。"}]}, {"section": 28, "header": "小甲", "data": [{"ID": 174, "text": "元年丁巳，王即位，居亳。"}, {"ID": 175, "text": "十七年，陟。"}]}, {"section": 29, "header": "雍己", "data": [{"ID": 176, "text": "元年甲戌，王即位，居亳。"}, {"ID": 177, "text": "十二年，陟。"}]}, {"section": 30, "header": "太戊", "data": [{"ID": 178, "text": "元年丙戌，王即位，居亳，命卿士伊陟、臣扈。"}, {"ID": 179, "text": "七年，有桑谷生于朝。"}, {"ID": 180, "text": "十一年，命巫咸祷于山川。"}, {"ID": 181, "text": "二十六年，西戎来宾，王使王孟聘西戎。"}, {"ID": 182, "text": "三十一年，命费侯中衍为车正。"}, {"ID": 183, "text": "三十五年，作寅车。"}, {"ID": 184, "text": "四十六年，大有年。"}, {"ID": 185, "text": "五十八年，城蒲姑。"}, {"ID": 186, "text": "六十一年，东九夷来宾。"}, {"ID": 187, "text": "七十五年，陟。"}]}, {"section": 31, "header": "仲丁", "data": [{"ID": 188, "text": "元年辛丑，王即位，自亳迁于嚣，于河上。"}, {"ID": 189, "text": "六年，征蓝夷。"}, {"ID": 190, "text": "九年，陟。"}]}, {"section": 32, "header": "外壬", "data": [{"ID": 191, "text": "元年庚戌，王即位，居嚣。邳人、姺人叛。"}, {"ID": 192, "text": "十年，陟。"}]}, {"section": 33, "header": "河亶甲", "data": [{"ID": 193, "text": "元年庚申，王即位，自嚣迁于相。"}, {"ID": 194, "text": "三年，彭伯克邳。"}, {"ID": 195, "text": "四年，征蓝夷。"}, {"ID": 196, "text": "五年，侁人入于班方。彭伯、韦伯伐班方，侁人来宾。"}, {"ID": 197, "text": "九年，陟。"}]}, {"section": 34, "header": "祖乙", "data": [{"ID": 198, "text": "元年己巳，王即位，自相迁于耿，命彭伯、韦伯。"}, {"ID": 199, "text": "二年，圮于耿。自耿迁于庇。"}, {"ID": 200, "text": "三年，命卿士巫贤。"}, {"ID": 201, "text": "八年，城庇。"}, {"ID": 202, "text": "十五年，命邠侯高圉。"}, {"ID": 203, "text": "十九年，陟。"}]}, {"section": 35, "header": "祖辛", "data": [{"ID": 204, "text": "元年戊子，王即位，居庇。"}, {"ID": 205, "text": "十四年，陟。"}]}, {"section": 36, "header": "开甲", "data": [{"ID": 206, "text": "元年壬寅，王即位，居庇。"}, {"ID": 207, "text": "五年，陟。"}]}, {"section": 37, "header": "祖丁", "data": [{"ID": 208, "text": "元年丁未，王即位，居庇。"}, {"ID": 209, "text": "九年，陟。"}]}, {"section": 38, "header": "南庚", "data": [{"ID": 210, "text": "元年丙辰，王即位，居庇。"}, {"ID": 211, "text": "三年，迁于奄。"}, {"ID": 212, "text": "六年，陟。"}]}, {"section": 39, "header": "阳甲", "data": [{"ID": 213, "text": "元年壬戌，王即位，居奄。"}, {"ID": 214, "text": "三年，西征丹山戎。"}, {"ID": 215, "text": "四年，陟。"}]}, {"section": 40, "header": "盘庚", "data": [{"ID": 216, "text": "元年丙寅，王即位，居奄。"}, {"ID": 217, "text": "七年，应侯来朝。"}, {"ID": 218, "text": "十四年，自奄迁于北蒙，曰殷。"}, {"ID": 219, "text": "十五年，营殷邑。"}, {"ID": 220, "text": "十九年，命邠侯亚圉。"}, {"ID": 221, "text": "二十八年，陟。"}]}, {"section": 41, "header": "小辛", "data": [{"ID": 222, "text": "元年甲午，王即位，居殷。"}, {"ID": 223, "text": "三年，陟。"}]}, {"section": 42, "header": "小乙", "data": [{"ID": 224, "text": "元年丁酉，王即位，居殷。"}, {"ID": 225, "text": "六年，命世子武丁居于河，学于甘盘。"}, {"ID": 226, "text": "十年，陟。"}]}, {"section": 43, "header": "武丁", "data": [{"ID": 227, "text": "元年丁未，王即位，居殷，命卿士甘盘。"}, {"ID": 228, "text": "三年，梦求傅说，得之。"}, {"ID": 229, "text": "六年，命卿士傅说。视学养老。"}, {"ID": 230, "text": "十二年，报祀上甲微。"}, {"ID": 231, "text": "二十五年，王子孝己卒于野。"}, {"ID": 232, "text": "二十九年，肜祭太庙，有雉来。"}, {"ID": 233, "text": "三十二年，伐鬼方。次于荆。"}, {"ID": 234, "text": "三十四年，王师克鬼方。氐、羗来宾。"}, {"ID": 235, "text": "四十三年，王师灭大彭。"}, {"ID": 236, "text": "五十年，征豕韦，克之。"}, {"ID": 237, "text": "五十九年，陟。"}]}, {"section": 44, "header": "祖庚", "data": [{"ID": 238, "text": "元年丙午，即位，居殷，作《高宗之训》。"}, {"ID": 239, "text": "十一年，陟。"}]}, {"section": 45, "header": "祖甲", "data": [{"ID": 240, "text": "元年丁巳，王即位，居殷。"}, {"ID": 241, "text": "十二年，征西戎。冬，王返自西戎。"}, {"ID": 242, "text": "十三年，西戎来宾。命邠侯组绀。"}, {"ID": 243, "text": "二十四年，重作汤刑。"}, {"ID": 244, "text": "二十七年，命王子嚣、王子良。"}, {"ID": 245, "text": "三十三年，陟。"}]}, {"section": 46, "header": "冯辛", "data": [{"ID": 246, "text": "元年庚寅，王即位，居殷。"}, {"ID": 247, "text": "四年，陟。"}]}, {"section": 47, "header": "庚丁", "data": [{"ID": 248, "text": "元年甲午，王即位，居殷。"}, {"ID": 249, "text": "八年，陟。"}]}, {"section": 48, "header": "武乙", "data": [{"ID": 250, "text": "元年壬寅，王即位，居殷。邠迁于岐周。"}, {"ID": 251, "text": "三年，自殷迁于河北。命周公亶父赐以岐邑。"}, {"ID": 252, "text": "十五年，自河北迁于沫。"}, {"ID": 253, "text": "二十一年，周公亶父薨。"}, {"ID": 254, "text": "二十四年，周师伐程，战于毕，克之。"}, {"ID": 255, "text": "三十年，周师伐义渠，乃获其君以归。"}, {"ID": 256, "text": "三十四年，周公季历来朝，王赐地三十里，玉十瑴，马十匹。"}, {"ID": 257, "text": "三十五年，周公季历伐西落鬼戎。王畋于河、渭，大雷震死。"}]}, {"section": 49, "header": "文丁", "data": [{"ID": 258, "text": "元年丁丑，王即位，居殷。"}, {"ID": 259, "text": "二年，周公季历伐燕京之戎，败绩。"}, {"ID": 260, "text": "三年，洹水一日三绝。"}, {"ID": 261, "text": "四年，周公季历伐余无之戎，克之，命为牧师。"}, {"ID": 262, "text": "五年，周作程邑。"}, {"ID": 263, "text": "七年，周公季历伐始呼之戎，克之。"}, {"ID": 264, "text": "十一年，周公季历伐翳徒之戎，获其三大夫，来献捷。王杀季历。"}, {"ID": 265, "text": "十二年，有凤集于岐山。"}, {"ID": 266, "text": "十三年，陟。"}]}, {"section": 50, "header": "帝乙", "data": [{"ID": 267, "text": "元年庚寅，王即位，居殷。"}, {"ID": 268, "text": "三年，王命南仲西拒昆夷，城朔方。夏六月，周地震。"}, {"ID": 269, "text": "九年，陟。"}]}, {"section": 51, "header": "帝辛", "data": [{"ID": 270, "text": "元年己亥，王即位，居殷。命九侯、周侯、邘侯。"}, {"ID": 271, "text": "三年，有雀生鸇。"}, {"ID": 272, "text": "四年，大蒐于黎。作炮烙之刑。"}, {"ID": 273, "text": "五年夏，筑南单之台。雨土于亳。"}, {"ID": 274, "text": "六年，西伯初禴于毕。"}, {"ID": 275, "text": "九年，王师伐有苏，获妲己以归。作琼室，立玉门。"}, {"ID": 276, "text": "十年夏六月，王畋于西郊。"}, {"ID": 277, "text": "十七年，西伯伐翟。冬，王游于淇。"}, {"ID": 278, "text": "二十一年春正月，诸侯朝周。伯夷、叔齐自孤竹归于周。"}, {"ID": 279, "text": "二十二年冬，大蒐于渭。"}, {"ID": 280, "text": "二十三年，囚西伯于羑里。"}, {"ID": 281, "text": "二十九年，释西伯，诸侯逆西伯，归于程。"}, {"ID": 282, "text": "三十年春三月，西伯率诸侯入贡。"}, {"ID": 283, "text": "三十一年，西伯治兵于毕，得吕尚以为师。"}, {"ID": 284, "text": "三十二年，五星聚于房。有赤鸟集于周社。密人侵阮，西伯帅师伐密。"}, {"ID": 285, "text": "三十三年，密人降于周师，遂迁于程。王锡命西伯，得专征伐。"}, {"ID": 286, "text": "三十四年，周师取耆及邘，遂伐崇，崇人降。冬十二月，昆夷侵周。"}, {"ID": 287, "text": "三十五年，周大饥。西伯自程迁于丰。"}, {"ID": 288, "text": "三十六年春正月，诸侯朝于周，遂伐昆夷。西伯使世子发营镐。"}, {"ID": 289, "text": "三十七年，周作《辟雍》。"}, {"ID": 290, "text": "三十九年，大夫辛甲出奔周。"}, {"ID": 291, "text": "四十年，周作《灵台》。王使胶鬲求玉于周。"}, {"ID": 292, "text": "四十一年春三月，西伯昌薨。"}, {"ID": 293, "text": "四十二年，西伯发受丹书于吕尚。有女子化为丈夫。"}, {"ID": 294, "text": "四十三年春，大阅。嶢山崩。"}, {"ID": 295, "text": "四十四年，西伯发伐黎。"}, {"ID": 296, "text": "四十七年，内史向挚出奔周。"}, {"ID": 297, "text": "四十八年，夷羊见。二日竝出。"}, {"ID": 298, "text": "五十一年冬十一月戊子，周师渡盟津而还。王囚箕子，杀王子比干，微子出奔。"}, {"ID": 299, "text": "五十二年庚寅，周始伐殷。秋，周师次于鲜原。冬十有二月，周师有事于上帝。庸、蜀、羗、髳、微、卢、彭、濮从周师伐殷。"}]}, {"section": 52, "header": "周武王", "data": [{"ID": 300, "text": "十二年辛卯，王率西夷诸侯伐殷，败之于坶野。王亲禽受于南单之台，遂分天之明。立受子禄父，是为武庚。夏四月，王归于丰，飨于太庙。命监殷。遂狩于管。作《大武乐》。"}, {"ID": 301, "text": "十三年，巢伯来宾。荐殷于大庙。遂大封诸侯。秋，大有年。"}, {"ID": 302, "text": "十四年，王有疾，周文公祷于坛墠，作《金縢》。"}, {"ID": 303, "text": "十五年，肃慎氏来宾。初狩方岳，诰于沫邑。冬，迁九鼎于洛。"}, {"ID": 304, "text": "十六年，箕子来朝。秋，王师灭蒲姑。"}, {"ID": 305, "text": "十七年，命王世子诵于东宫。冬十有二月，王陟，年五十四。"}]}, {"section": 53, "header": "成王", "data": [{"ID": 306, "text": "元年丁酉春正月，王即位，命冢宰周文公总百官。庚午，周公诰诸侯于皇门。夏六月，葬武王于毕。秋，王加元服。武庚以殷叛。周文公出居于东。"}, {"ID": 307, "text": "二年，奄人、徐人及淮夷入于邶以叛。秋，大雷电以风，王逆周文公于郊。遂伐殷。"}, {"ID": 308, "text": "三年，王师灭殷，杀武庚禄父。迁殷民于卫。遂伐奄，灭蒲姑。"}, {"ID": 309, "text": "四年春正月，初朝于庙。夏四月，初尝麦。王师伐淮夷，遂入奄。"}, {"ID": 310, "text": "五年春正月，王在奄，迁其君于蒲姑。夏五月，王至自奄。迁殷民于洛邑，遂营成周。"}, {"ID": 311, "text": "六年，大蒐于岐阳。"}, {"ID": 312, "text": "七年，周公复政于王。春二月，王如丰。三月，召康公如洛度邑。甲子，周文公诰多士于成周，遂城东都。王如东都，诸侯来朝。冬，王归自东都。立高圉庙。"}, {"ID": 313, "text": "八年春正月，王初莅阼亲政。命鲁侯禽父、齐侯伋迁庶殷于鲁。作《象舞》。冬十月，王师灭唐，迁其民于杜。"}, {"ID": 314, "text": "九年春正月，有事于太庙，初用《勺》。肃慎氏来朝，王使荣伯锡肃慎氏命。"}, {"ID": 315, "text": "十年，王命唐叔虞为侯。越裳氏来朝。周文公出居于丰。"}, {"ID": 316, "text": "十一年春正月，王如丰。唐叔献嘉禾，王命唐叔归禾于周文公。王命周平公治东都。"}, {"ID": 317, "text": "十二年，王帅、燕师城韩。王锡韩侯命。"}, {"ID": 318, "text": "十三年，王师会齐侯、鲁侯伐戎。夏六月，鲁大禘于周公庙。"}, {"ID": 319, "text": "十四年，秦师围曲城，克之。冬，洛邑告成。"}, {"ID": 320, "text": "十八年春正月，王如洛邑定鼎。凤凰见，遂有事于河。"}, {"ID": 321, "text": "十九年，王巡狩侯、甸、方岳，召康公从。归于宗周，遂正百官。黜丰侯。"}, {"ID": 322, "text": "二十一年，除治象。周文公薨于丰。"}, {"ID": 323, "text": "二十二年，葬周文公于毕。"}, {"ID": 324, "text": "二十四年，于越来宾。"}, {"ID": 325, "text": "二十五年，王大会诸侯于东都，四夷来宾。冬十月，归自东都，有事于太庙。"}, {"ID": 326, "text": "三十年，离戎来宾。"}, {"ID": 327, "text": "三十三年，王游于卷阿，召康公从。归于宗周。命王世子钊如房逆女，房伯祈归于宗周。"}, {"ID": 328, "text": "三十四年，雨金于咸阳。"}, {"ID": 329, "text": "三十七年夏四月乙丑，王陟。"}]}, {"section": 54, "header": "康王", "data": [{"ID": 330, "text": "元年甲戌春正月，王即位，命冢宰召康公总百官。诸侯朝于丰宫。"}, {"ID": 331, "text": "三年，定乐歌。吉禘于先王。申戒农官，告于庙。"}, {"ID": 332, "text": "六年，齐太公薨。"}, {"ID": 333, "text": "九年，唐迁于晋，作宫而美，王使人让之。"}, {"ID": 334, "text": "十二年夏六月壬申，王如丰，锡毕公命。秋，毛懿公薨。"}, {"ID": 335, "text": "十六年，锡齐侯伋命。王南巡狩，至九江庐山。"}, {"ID": 336, "text": "十九年，鲁侯禽父薨。"}, {"ID": 337, "text": "二十一年，鲁筑茅阙门。"}, {"ID": 338, "text": "二十四年，召康公薨。"}, {"ID": 339, "text": "二十六年秋九月己未，王陟。"}]}, {"section": 55, "header": "昭王", "data": [{"ID": 340, "text": "元年庚子春正月，王即位，复设象魏。"}, {"ID": 341, "text": "六年，王锡郇伯命。冬十二月，桃李华。"}, {"ID": 342, "text": "十四年夏四月，恒星不见。秋七月，鲁人弑其君宰。"}, {"ID": 343, "text": "十六年，伐楚，涉汉，遇大兕。"}, {"ID": 344, "text": "十九年春，有星孛于紫微。祭公、辛伯从王伐楚。天大曀，雉兔皆震，丧六师于汉。王陟。"}]}, {"section": 56, "header": "穆王", "data": [{"ID": 345, "text": "元年己未春正月，王即位，作昭宫。命辛伯馀靡。冬十月，筑祇宫于南郑。"}, {"ID": 346, "text": "六年春，徐子诞来朝，锡命为伯。"}, {"ID": 347, "text": "八年春，北唐来宾，献一骊马，是生騄耳。"}, {"ID": 348, "text": "九年，筑春宫。"}, {"ID": 349, "text": "十一年，王命卿士祭公谋父。"}, {"ID": 350, "text": "十二年，毛公班、共公利、逄公固帅师从王伐犬戎。冬十月，王北巡狩，遂征犬戎。"}, {"ID": 351, "text": "十三年春，祭公帅师从王西征，次于阳纡。秋七月，西戎来宾。徐戎侵洛。冬十月，造父御王，入于宗周。"}, {"ID": 352, "text": "十四年，王帅楚子伐徐戎，克之。夏四月，王畋于军丘。五月，作范宫。秋九月，翟人侵毕。冬，蒐于萍泽。作虎牢。"}, {"ID": 353, "text": "十五年春正月，留昆氏来宾。作重壁台。冬，王观于盐泽。"}, {"ID": 354, "text": "十六年，霍侯旧薨。王命造父封于赵。"}, {"ID": 355, "text": "十七年，王西征昆仑丘，见西王母。其年，西王母来朝，宾于昭宫。秋八月，迁戎于太原。"}, {"ID": 356, "text": "十八年春正月，王居祇宫，诸侯来朝。"}, {"ID": 357, "text": "二十一年，祭文公薨。"}, {"ID": 358, "text": "二十四年，王命左史戎夫作《记》。"}, {"ID": 359, "text": "三十五年，荆人入徐，毛伯迁帅师败荆人于泲。"}, {"ID": 360, "text": "三十七年，大起九师，东至于九江，架鼋鼍以为梁。遂伐越，至于纡。荆人来贡。"}, {"ID": 361, "text": "三十九年，王会诸侯于涂山。"}, {"ID": 362, "text": "四十五年，鲁侯㵒薨。"}, {"ID": 363, "text": "五十一年，作《吕刑》。命甫侯于丰。"}, {"ID": 364, "text": "五十五年，王陟于祇宫。"}]}, {"section": 57, "header": "共王", "data": [{"ID": 365, "text": "元年甲寅春正月，王即位。"}, {"ID": 366, "text": "四年，王师灭密。"}, {"ID": 367, "text": "九年春正月丁亥，王使内史良锡毛伯迁命。"}, {"ID": 368, "text": "十二年，王陟。"}]}, {"section": 58, "header": "懿王", "data": [{"ID": 369, "text": "元年丙寅春正月，王即位。天再旦于郑。"}, {"ID": 370, "text": "七年，西戎侵镐。"}, {"ID": 371, "text": "十三年，翟人侵岐。"}, {"ID": 372, "text": "十五年，王自宗周迁于槐里。"}, {"ID": 373, "text": "十七年，鲁厉公擢薨。"}, {"ID": 374, "text": "二十一年，虢公帅师北伐犬戎，败逋。"}, {"ID": 375, "text": "二十五年，王陟。"}]}, {"section": 59, "header": "孝王", "data": [{"ID": 376, "text": "元年辛卯春正月，王即位。命申侯伐西戎。"}, {"ID": 377, "text": "五年，西戎来献马。"}, {"ID": 378, "text": "七年冬，大雨电，江、汉水。"}, {"ID": 379, "text": "八年，初牧于汧、渭。"}, {"ID": 380, "text": "九年，王陟。"}]}, {"section": 60, "header": "夷王", "data": [{"ID": 381, "text": "元年庚子春正月，王即位。"}, {"ID": 382, "text": "二年，蜀人、吕人来献琼玉，宾于河，用介圭。"}, {"ID": 383, "text": "三年，王致诸侯，烹齐哀公于鼎。"}, {"ID": 384, "text": "六年，王猎于社林，获犀牛一以归。"}, {"ID": 385, "text": "七年，虢公帅师伐太原之戎，至于俞泉，获马千匹。冬，雨雹，大如砺。楚子熊渠代庸，至于鄂。"}, {"ID": 386, "text": "八年，王有疾，诸侯祈于山川。王陟。"}]}, {"section": 61, "header": "厉王", "data": [{"ID": 387, "text": "元年戊申春正月，王即位，作夷宫。命卿士荣夷公落。楚人来献龟贝。"}, {"ID": 388, "text": "三年，淮夷侵洛，王命虢公长父伐之，不克。齐献公山薨。"}, {"ID": 389, "text": "六年，楚子延卒。"}, {"ID": 390, "text": "八年，初监谤。苪伯良夫戒百官于朝。"}, {"ID": 391, "text": "十一年，西戎入于犬丘。"}, {"ID": 392, "text": "十二年，王亡奔彘。国人围王宫，执召穆公之子杀之。"}, {"ID": 393, "text": "十三年，王在彘，共伯和摄行天子事。"}, {"ID": 394, "text": "十四年，猃狁侵宗周西鄙。召穆公帅师追荆蛮，至于洛。"}, {"ID": 395, "text": "十六年，蔡武侯薨。楚子勇卒。"}, {"ID": 396, "text": "十九年，曹夷伯薨。"}, {"ID": 397, "text": "二十二年，大旱。陈幽公薨。"}, {"ID": 398, "text": "二十三年，大旱。宋僖公薨。"}, {"ID": 399, "text": "二十四年，大旱。杞武公薨。"}, {"ID": 400, "text": "二十五年，大旱。楚子严卒。"}, {"ID": 401, "text": "二十六年，大旱，王陟于彘。周定公、召穆公立太子靖为王。共伯和归其国，遂大雨。"}]}, {"section": 62, "header": "宣王", "data": [{"ID": 402, "text": "元年甲戍春正月，王即位，周定公、召穆公辅政。复田赋。作《戎车》。燕惠侯薨。"}, {"ID": 403, "text": "二年，锡大师皇父、司马休父命。鲁慎公薨。曹公子苏弑其君幽伯疆。"}, {"ID": 404, "text": "三年，王命大夫仲伐西戎。齐武公寿薨。"}, {"ID": 405, "text": "四年，王命蹶父如韩，韩侯来朝。"}, {"ID": 406, "text": "五年夏六月，尹吉甫帅师伐猃狁，至于太原。秋八月，方叔帅师伐荆蛮。"}, {"ID": 407, "text": "六年，召穆公帅师伐淮夷。王帅师伐徐戎，皇父、休父从王伐徐戎，次于淮。王归自伐徐。锡召穆公命。西戎杀秦仲。楚子霜卒。"}, {"ID": 408, "text": "七年，王锡申伯命。王命樊侯仲山甫城齐。"}, {"ID": 409, "text": "八年，初考室。鲁武公来朝，锡鲁世子戏命。"}, {"ID": 410, "text": "九年，王会诸侯于东都，遂守于甫。"}, {"ID": 411, "text": "十二年，鲁武公薨。齐人弑其君厉公无忌，立公子赤。"}, {"ID": 412, "text": "十五年，卫厘侯薨。王锡虢文公命。"}, {"ID": 413, "text": "十六年，晋迁于绛。"}, {"ID": 414, "text": "十八年，蔡夷侯薨。"}, {"ID": 415, "text": "二十一年，鲁公子伯御弑其君懿公戏。"}, {"ID": 416, "text": "二十二年，王锡王子多父命居洛。"}, {"ID": 417, "text": "二十四年，齐文公赤薨。"}, {"ID": 418, "text": "二十五年，大旱，王祷于郊庙，遂雨。"}, {"ID": 419, "text": "二十七年，宋惠公覸薨。"}, {"ID": 420, "text": "二十八年，楚子狥卒。"}, {"ID": 421, "text": "二十九年，初不藉千亩。"}, {"ID": 422, "text": "三十年，有兔舞于镐京。"}, {"ID": 423, "text": "三十二年，王师伐鲁，杀伯御。命孝公称于夷宫。陈僖公孝薨。有马化为人。"}, {"ID": 424, "text": "三十三年，齐成公薨。王师伐太原之戎，不克。"}, {"ID": 425, "text": "三十七年，有马化为狐。燕僖侯卒。楚子鄂卒。"}, {"ID": 426, "text": "三十八年，王师及晋穆侯伐条戎、奔戎，王师败逋。"}, {"ID": 427, "text": "三十九年，王师伐姜戎，战于千亩，王师败逋。"}, {"ID": 428, "text": "四十年，料民于太原。戎人灭姜邑。晋人败北戎于汾隰。"}, {"ID": 429, "text": "四十一年，王师败于申。"}, {"ID": 430, "text": "四十三年，王杀大夫杜伯。其子隰叔出奔晋。晋穆侯费生薨，弟殇叔自立，世子仇出奔。"}, {"ID": 431, "text": "四十四年。"}, {"ID": 432, "text": "四十六年，王陟。"}]}, {"section": 63, "header": "幽王", "data": [{"ID": 433, "text": "元年庚申春正月，王即位。晋世子仇归于晋，杀殇叔，晋人立仇，是为文侯。王锡太师尹氏、皇父命。"}, {"ID": 434, "text": "二年。泾、渭、洛竭。岐山崩。初增赋。晋文侯同王子多父伐鄫，克之。乃居郑父之丘，是为郑桓公。"}, {"ID": 435, "text": "三年，王嬖褒姒。冬，大震电。"}, {"ID": 436, "text": "四年，秦人伐西戎。夏六月，陨霜。陈夷公薨。"}, {"ID": 437, "text": "五年，王世子宜臼出奔申。皇父作都于向。"}, {"ID": 438, "text": "六年，王命伯士帅师伐六济之戎，王师败逋。西戎灭盖。冬十月辛卯朔，日有食之。"}, {"ID": 439, "text": "七年，虢人灭焦。"}, {"ID": 440, "text": "八年，王锡司徒郑伯多父命。王立褒姒之子曰伯服，为太子。"}, {"ID": 441, "text": "九年，申侯聘西戎及鄫。"}, {"ID": 442, "text": "十年春，王及诸侯盟于太室。秋九月，桃杏实。王师伐申。"}, {"ID": 443, "text": "十一年春正月，日晕。申人、鄫人及犬戎入宗周，弑王及郑桓公。犬戎杀王子伯服。执褒姒以归。申侯、鲁侯、许男、郑子立宜臼于申，虢公翰立王子余臣于携。"}]}, {"section": 64, "header": "平王", "data": [{"ID": 444, "text": "元年辛未，王东徙洛邑。锡文侯命。晋侯会卫侯、郑伯、秦伯，以师从王入于成周。"}, {"ID": 445, "text": "二年，秦作西畤。鲁孝公薨。赐秦、晋以邠、岐之田。"}, {"ID": 446, "text": "三年，齐人灭祝。王锡司徒郑伯命。"}, {"ID": 447, "text": "四年，燕倾侯卒。郑人灭虢。"}, {"ID": 448, "text": "五年，秦襄公帅师伐戎，卒于师。宋戴公薨。"}, {"ID": 449, "text": "六年，燕哀侯卒。郑迁于溱、洧。"}, {"ID": 450, "text": "七年，楚子仪卒。"}, {"ID": 451, "text": "八年，郑杀其大夫关其思。"}, {"ID": 452, "text": "十年，秦还于汧、渭。"}, {"ID": 453, "text": "十三年，魏武公薨。"}, {"ID": 454, "text": "十四年，晋人灭韩。"}, {"ID": 455, "text": "十八年，秦文公大败戎师于岐，来归岐东之田。"}, {"ID": 456, "text": "二十一年，晋文侯杀王子余臣于携。"}, {"ID": 457, "text": "二十三年，宋武公卒。"}, {"ID": 458, "text": "二十四年，秦作陈宝祠。"}, {"ID": 459, "text": "二十五年，晋文侯薨。秦初用族刑。"}, {"ID": 460, "text": "二十六年，晋封其弟成师于曲沃。"}, {"ID": 461, "text": "三十二年，晋潘父弑其君昭侯，纳成师，不克。立昭侯之子孝侯，晋人杀潘父。"}, {"ID": 462, "text": "三十三年，楚人侵申。"}, {"ID": 463, "text": "三十六年，卫庄公卒。王人戍申。"}, {"ID": 464, "text": "四十年，齐庄公卒。晋曲沃桓叔成师卒，子鱓立，是为庄伯。"}, {"ID": 465, "text": "四十一年春，大雨雪。"}, {"ID": 466, "text": "四十二年，狄人伐翼，至于晋郊。宋襄公薨。鲁惠公使宰让请郊庙之礼，王使史角如鲁谕止之。"}, {"ID": 467, "text": "四十七年，晋曲沃庄伯入翼，弑孝侯，晋人逐之，立孝侯子郤，是为鄂侯。"}, {"ID": 468, "text": "四十八年，无云而雷。鲁惠公卒。"}, {"ID": 469, "text": "四十九年，鲁隐公及邾庄公盟于姑蔑。"}, {"ID": 470, "text": "五十一年春二月乙巳，日有食之。三月庚戌，王陟。"}]}, {"section": 65, "header": "桓王", "data": [{"ID": 471, "text": "元年壬戌十月，庄伯以曲沃叛，伐翼，公子万救翼，荀叔轸追之，至于家谷。翼侯焚曲沃之禾而还。翼侯伐曲沃，大捷，武公请成于翼，至相而还。"}, {"ID": 472, "text": "二年，王使虢公伐晋之曲沃。晋鄂侯卒，曲沃庄伯复攻晋，立鄂侯子光，是为哀侯。公子万救翼，荀叔轸追之，至于家谷。"}, {"ID": 473, "text": "三年甲子。"}, {"ID": 474, "text": "四年，曲沃庄伯卒，子称立，是为武公，尚一军。"}, {"ID": 475, "text": "五年，芮人乘京。荀人、董伯皆叛曲沃。"}, {"ID": 476, "text": "十一年，曲沃获晋哀侯。晋人立哀侯子为小子侯。芮伯万出奔魏。"}, {"ID": 477, "text": "十二年，王师、秦师围魏，取芮伯万而东之。"}, {"ID": 478, "text": "十三年冬，曲沃伯诱晋小子侯杀之。晋曲沃灭荀，以其地赐大夫原氏黯，是为荀叔。戎人逆芮伯万于郊。"}, {"ID": 479, "text": "十四年，王命虢仲伐曲沃，立晋哀侯弟缗于翼，为晋侯。"}, {"ID": 480, "text": "十五年。"}, {"ID": 481, "text": "十六年春，灭翼。"}, {"ID": 482, "text": "十九年，郑庄公卒。"}, {"ID": 483, "text": "二十三年三月乙未，王陟。"}]}, {"section": 66, "header": "庄王", "data": [{"ID": 484, "text": "元年乙酉，曲沃尚一军，异于晋。"}, {"ID": 485, "text": "六年五月，葬桓王。"}, {"ID": 486, "text": "十五年，王陟。"}]}, {"section": 67, "header": "厘王", "data": []}, {"section": 68, "header": "惠王", "data": []}, {"section": 69, "header": "襄王", "data": [{"ID": 487, "text": "元年庚午，晋献公卒，立奚齐，里克杀之及卓子，立夷吾。"}, {"ID": 488, "text": "二年，晋杀里克。"}, {"ID": 489, "text": "三年，雨金于晋。"}, {"ID": 490, "text": "七年，秦伯涉河伐晋。"}, {"ID": 491, "text": "十五年，晋惠公卒，子怀公圉立。秦穆公帅师送公子重耳，围令狐、桑泉、臼衰，皆降为秦师。狐毛与先轸御秦，至于庐柳，乃谓秦穆公使公子絷来与师言，次子郇，盟于军。公子重耳涉自河曲。"}, {"ID": 492, "text": "十六年，晋杀子圉。"}, {"ID": 493, "text": "十七年，晋城荀。"}, {"ID": 494, "text": "二十年，周襄王会诸侯于河阳。"}, {"ID": 495, "text": "二十二年，齐师逐郑，太子齿奔城张、南郑。"}, {"ID": 496, "text": "二十四年，晋文公卒。"}, {"ID": 497, "text": "二十五年。"}, {"ID": 498, "text": "三十年，洛绝于向。"}, {"ID": 499, "text": "三十一年，晋襄公卒。"}, {"ID": 500, "text": "三十二年。"}, {"ID": 501, "text": "三十三年，王陟。"}]}, {"section": 70, "header": "顷王", "data": [{"ID": 502, "text": "元年癸卯。"}, {"ID": 503, "text": "六年，彗星入北斗。王陟。"}]}, {"section": 71, "header": "匡王", "data": [{"ID": 504, "text": "元年己酉。"}, {"ID": 505, "text": "六年，王陟。晋灵公为赵穿所杀，赵盾使穿迎公子黑臀于周，立之。"}]}, {"section": 72, "header": "定王", "data": [{"ID": 506, "text": "元年乙卯。"}, {"ID": 507, "text": "六年，晋成公与狄伐秦，获秦谍，杀之绛市，六日而苏。"}, {"ID": 508, "text": "七年，晋成公卒于扈。"}, {"ID": 509, "text": "八年。"}, {"ID": 510, "text": "十八年，齐国佐来献玉磬、纪公之甗。"}, {"ID": 511, "text": "二十一年，王陟。"}]}, {"section": 73, "header": "简王", "data": [{"ID": 512, "text": "元年丙子。"}, {"ID": 513, "text": "五年，晋景公卒。"}, {"ID": 514, "text": "六年。"}, {"ID": 515, "text": "十三年，晋厉公卒。楚共王会宋平公于湖阳。"}, {"ID": 516, "text": "十四年，王陟。"}]}, {"section": 74, "header": "灵王", "data": [{"ID": 517, "text": "元年庚寅。"}, {"ID": 518, "text": "十四年，晋悼公卒。"}, {"ID": 519, "text": "十五年。"}, {"ID": 520, "text": "二十七年，王陟。"}]}, {"section": 75, "header": "景王", "data": [{"ID": 521, "text": "元年丁巳。"}, {"ID": 522, "text": "十三年春，有星出婺女。十月，晋平公卒。"}, {"ID": 523, "text": "十四年，河水赤于龙门三里。"}, {"ID": 524, "text": "十九年，晋昭公卒。冬十二月，桃杏花。"}, {"ID": 525, "text": "二十年。"}, {"ID": 526, "text": "二十五年，晋顷公平王室乱，立敬王。"}]}, {"section": 76, "header": "敬王", "data": [{"ID": 527, "text": "元年壬午。"}, {"ID": 528, "text": "八年，晋顷公卒。"}, {"ID": 529, "text": "九年。"}, {"ID": 530, "text": "十四年，汉不见于天。"}, {"ID": 531, "text": "二十六年，晋青虹见。"}, {"ID": 532, "text": "二十八年，洛绝于周。"}, {"ID": 533, "text": "二十六年，淇绝于旧卫。"}, {"ID": 534, "text": "三十九年，晋城顿丘。"}, {"ID": 535, "text": "四十三年，宋杀其大夫皇瑗于丹水之上。丹水壅不流。"}, {"ID": 536, "text": "四十四年，王陟。"}]}, {"section": 77, "header": "元王", "data": []}, {"section": 78, "header": "贞定王", "data": []}, {"section": 79, "header": "考王", "data": []}, {"section": 80, "header": "威烈王", "data": [{"ID": 537, "text": "元年丙辰。"}, {"ID": 538, "text": "三年，晋大旱，地生盐。"}, {"ID": 539, "text": "五年，晋丹水出，反洁。"}, {"ID": 540, "text": "六年，晋大夫秦嬴贼幽公于高寝之上，魏文侯立幽公子止。"}, {"ID": 541, "text": "七年，赵献子城泫氏。韩武子都平阳。"}, {"ID": 542, "text": "八年，赵城平邑。"}, {"ID": 543, "text": "九年，楚人伐我南鄙，至于上洛。"}, {"ID": 544, "text": "十一年，田公子居思伐邯郸，图平邑。于越灭滕。"}, {"ID": 545, "text": "十二年，于越子朱勾伐郯，以郯子鸪归。"}, {"ID": 546, "text": "十四年，于越子朱勾卒，子翳立。"}, {"ID": 547, "text": "十六年，齐田盻及邯郸韩举战于平邑，邯郸之师败逋，遂获韩举，平邑、新城。"}, {"ID": 548, "text": "十七年，魏文侯伐秦至郑，还筑汾阴、合阳。田悼子卒，田布杀其大夫公孙孙，公孙孙以廪丘叛于赵。田布围廪丘，翟角、赵孔屑、韩氏救廪丘，及田布战于龙泽，田师败逋。"}, {"ID": 549, "text": "十八年，王命韩景子、赵烈子及我师伐齐，入长垣。"}, {"ID": 550, "text": "二十三年，王命晋卿魏氏、赵氏、韩氏为诸侯。"}, {"ID": 551, "text": "二十四年，王陟。"}]}, {"section": 81, "header": "安王", "data": [{"ID": 552, "text": "元年庚辰。"}, {"ID": 553, "text": "九年，晋烈公卒，子桓公立。"}, {"ID": 554, "text": "十年己丑。"}, {"ID": 555, "text": "十五年，魏文侯卒。大风，昼昏。晋太子喜出奔。"}, {"ID": 556, "text": "十六年，封公子缓。"}, {"ID": 557, "text": "二十一年，韩灭郑，哀侯入于郑。"}, {"ID": 558, "text": "二十三年，于越迁于吴。"}, {"ID": 559, "text": "二十六年，王陟。魏城洛阳及安邑、王垣。七月，于越太子诸咎弑其君翳。十月，越人杀诸咎越滑，吴人立孚错枝为君。"}]}, {"section": 82, "header": "烈王", "data": [{"ID": 560, "text": "元年丙午，魏公子缓如邯郸以作难。于越大夫寺区定越乱，立初无余，是为莽安。"}, {"ID": 561, "text": "二年，秦胡苏帅师伐韩，韩将韩襄败胡苏于酸水。魏觞诸侯于范台。晋桓公邑哀侯于郑，韩山坚贼其君哀侯。"}, {"ID": 562, "text": "六年，韩共侯、赵成侯迁晋桓公于屯留。赵成侯偃、韩懿侯若伐我葵。"}, {"ID": 563, "text": "七年，王陟。我师伐赵，围蜀阳。齐田寿帅师伐我，围观，观降。魏大夫王错出奔韩。"}]}, {"section": 83, "header": "显王", "data": [{"ID": 564, "text": "元年癸丑，郑城邢丘。秦子向命为蓝君。"}, {"ID": 565, "text": "二年，河水赤于龙门三日。"}, {"ID": 566, "text": "三年，公子景贾帅师伐郑，韩明战于韩，我师败逋。"}, {"ID": 567, "text": "四年夏四月甲寅，徙邦于大梁。王发逄忌之薮以赐民。于越寺区弟思弑其君莽安，次无颛立。"}, {"ID": 568, "text": "五年，雨碧于郢。地忽长十丈有馀，高尺半。"}, {"ID": 569, "text": "六年，我师伐邯郸，取列人；我师伐邯郸，取肥。雨黍于齐。"}, {"ID": 570, "text": "七年，我与邯郸榆次、阳邑。王会郑厘侯于巫沙。"}, {"ID": 571, "text": "八年，入河水于圃田，又为太沟而引圃水。瑕阳人自秦导岷山青衣水来归。"}, {"ID": 572, "text": "九年，秦师伐郑，次于怀，城殷。"}, {"ID": 573, "text": "十年，楚师出河水以水长垣之外。龙贾帅师筑长城于西边。郑取屯留、尚子。"}, {"ID": 574, "text": "十一年，郑厘侯使许息来致地，平丘、户牗、首垣诸邑及郑驰地。我取枳道，与郑鹿。王及郑厘侯盟于巫沙，以释它阳之围，归厘于郑。"}, {"ID": 575, "text": "十二年，鲁恭侯、宋桓侯、卫成侯、郑厘侯来朝。于越子无颛卒，是为菼蠋卯，次无疆立。"}, {"ID": 576, "text": "十三年，邯郸成侯会燕成侯于安邑。"}, {"ID": 577, "text": "十四年，秦公孙壮伐郑，围焦城，不克。秦公孙壮帅师城上枳、安陵、山民。邯郸伐卫，取漆富兵，城之。齐师及燕战于泃水，齐师遁。"}, {"ID": 578, "text": "十五年，齐田期伐我东鄙，战于桂阳，我师败逋。东周与郑高都。郑厘侯来朝中阳。宋景鼓、卫公孙仓会师，围我襄陵。"}, {"ID": 579, "text": "十六年，王以韩师、诸侯师县于襄陵。齐侯使楚景舍来求成。邯郸之师败我师于桂陵。"}, {"ID": 580, "text": "十七年，燕伐赵，围浊鹿。赵灵王及代人救浊鹿，败燕师于勺。晋取玄武、濩泽。"}, {"ID": 581, "text": "十八年，齐筑房以为长城。"}, {"ID": 582, "text": "十九年，王如卫，命公子南为侯。"}, {"ID": 583, "text": "二十年。"}, {"ID": 584, "text": "二十一年，魏殷臣、赵公孙裒伐燕，还取夏屋，城曲逆。"}, {"ID": 585, "text": "二十二年壬寅，孙何侵楚，人三户乳。楚伐徐州。"}, {"ID": 586, "text": "二十三年，魏章帅师及郑师伐楚，取上蔡。孙何取㶏阳。秦孝公会诸侯于逄泽。绛中地坼，西绝于汾。"}, {"ID": 587, "text": "二十四年，魏败韩马陵。"}, {"ID": 588, "text": "二十五年。"}, {"ID": 589, "text": "二十六年，穰疪帅师及郑孔夜战于梁赫，郑师败逋。与齐田盻战于马陵。"}, {"ID": 590, "text": "二十七年五月，齐田盻及宋人伐我东鄙，围平阳。九月，秦卫鞅伐我西鄙。十月，邯郸伐我北鄙。王攻卫鞅，我师败逋。"}, {"ID": 591, "text": "二十八年，城济阳。秦封卫鞅于邬，改名曰尚。"}, {"ID": 592, "text": "二十九年，邳迁于薛。三月，为大沟于北郛，以行圃田之水。"}, {"ID": 593, "text": "三十年。"}, {"ID": 594, "text": "三十一年，秦苏胡帅师伐郑，韩襄败秦苏胡于酸水。"}, {"ID": 595, "text": "三十二年。"}, {"ID": 596, "text": "三十三年，郑威侯与邯郸围襄陵。"}, {"ID": 597, "text": "三十四年，魏惠成王三十六年，改元称一年。王与诸侯会于徐州。于越子无疆伐楚。"}, {"ID": 598, "text": "三十五年，楚吾得帅师及秦伐郑，围纶氏。"}, {"ID": 599, "text": "三十六年，楚围齐于徐州，遂伐于越，杀无疆。"}, {"ID": 600, "text": "三十七年。"}, {"ID": 601, "text": "三十八年，龙贾及秦师战于雕阴，我师败逋。王会郑威侯于巫沙。"}, {"ID": 602, "text": "三十九年，秦取我汾阴、皮氏。"}, {"ID": 603, "text": "四十年。"}, {"ID": 604, "text": "四十一年，秦归我焦、曲沃。"}, {"ID": 605, "text": "四十二年，九鼎沦泗，没于渊。"}, {"ID": 606, "text": "四十三年。"}, {"ID": 607, "text": "四十四年。"}, {"ID": 608, "text": "四十五年，楚败我襄陵。"}, {"ID": 609, "text": "四十六年。"}, {"ID": 610, "text": "四十七年。"}, {"ID": 611, "text": "四十八年，王陟。"}]}, {"section": 84, "header": "慎靓王", "data": [{"ID": 612, "text": "元年辛丑，秦取我曲沃、平周。"}, {"ID": 613, "text": "二年，魏惠成王薨。"}, {"ID": 614, "text": "三年，今王元年。"}, {"ID": 615, "text": "四年。"}, {"ID": 616, "text": "五年。"}, {"ID": 617, "text": "六年，郑侯使韩辰归晋阳及向。二月，城阳、向，更名阳为河雍，向为高平。"}]}, {"section": 85, "header": "隐王", "data": [{"ID": 618, "text": "元年丁未。十月，郑宣王来朝。燕子之杀公子平，不克。齐师杀子之，醢其身。"}, {"ID": 619, "text": "二年，齐地景长，长丈馀，高一尺。魏以张仪为相。"}, {"ID": 620, "text": "三年，韩明帅师伐襄丘。秦王来见于蒲坂关。四月，越王使公师隅来献舟三百、箭五百万及犀角、象齿。五月，张仪卒。"}, {"ID": 621, "text": "四月，翟章伐卫。魏败赵将韩举。"}, {"ID": 622, "text": "五年，洛入成周，山水大出。"}, {"ID": 623, "text": "六年十月，大霖雨，疾风，河水酸枣。楚庶章帅师来会我，次于襄丘。"}, {"ID": 624, "text": "七年，翟章救郑，次于南屈。"}, {"ID": 625, "text": "八年，秦公孙爰帅师伐我皮氏，翟章帅师救皮氏围，疾西风。"}, {"ID": 626, "text": "九年，城皮氏。"}, {"ID": 627, "text": "十年。"}, {"ID": 628, "text": "十一年。"}, {"ID": 629, "text": "十二年，秦拔我蒲坂、晋阳、封谷。"}, {"ID": 630, "text": "十三年，邯郸命吏大夫奴迁于九原，将军、大夫、适子、代史皆貂服。"}, {"ID": 631, "text": "十四年。"}, {"ID": 632, "text": "十五年，薛侯来会王于釜丘。楚入雍氏，楚人败。"}, {"ID": 633, "text": "十六年，王与齐王会于韩。今王终二十年。"}]}], "bookname": "竹书纪年", "writer": null, "type": "史书", "age": "[战国 (公元前475年 - 公元前221年)]"}
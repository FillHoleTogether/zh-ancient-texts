{"alldata": [{"section": 0, "header": "大体●君臣", "data": []}, {"section": 1, "header": "大体●佚文", "data": [{"ID": 0, "text": "智均不相使，力均不相胜。意林二、太平御览四百三十二、绎史一百十一"}, {"ID": 1, "text": "百世有圣人犹随踵，千里有贤人是比肩。意林二、绎史一百十一\n百世有圣人，犹随踵而生。太平御览四百一\n千里有贤人，是比肩而立。太平御览四百二\n千里有贤人，是比肩而立也。艺文类聚二十"}, {"ID": 2, "text": "君天下而不恣睢，命之曰以天下为桎梏。史记李斯传上二世书、长短经是非"}, {"ID": 3, "text": "天道无私，是以常正。天道常正，是以清明。北堂书钞一百四十九、艺文类聚一、太平御览二、事类赋注一、绎史一百十一"}, {"ID": 4, "text": "地道不作，是以常静。常静是以正方。举事为之，乃有恒常之静者，符信受令必行也。北堂书钞一百五十七、天中记七、绎史一百十一"}, {"ID": 5, "text": "君必有明法正义，若悬权衡以称轻重，所以一群臣也。北堂书钞四十三、艺文类聚五十四、文选颜延年应诏宴曲水诗注、邹阳上书吴王注、太平御览六百三十八、绎史一百十一"}, {"ID": 6, "text": "尧之治也，盖明法察令而已。圣君任法而不任智，任数而不任说。黄帝之治天下，置法而不变，使民安乐其法者也。艺文类聚五十四、太平御览六百三十八、说郛六译子随识、绎史一百十一"}, {"ID": 7, "text": "君之所以尊者，令。令之不行，是无君也，故明君慎令。北堂书钞四十五、艺文类聚五十四、绎史一百十一"}, {"ID": 8, "text": "昔七十九代之君，法制不一，号令不同，然而俱王天下，何也？必当国富而粟多也。艺文类聚五十四、太平御览六百三十八、绎史一百十一"}, {"ID": 9, "text": "四海之内，六合之间，曰：奚贵？土，食之本也。太平御览三十七、天中记七、绎史一百十一"}, {"ID": 10, "text": "款言无成。史记太史公自序索隐、六书故二十五"}, {"ID": 11, "text": "明君治国而晦，晦而行，行而止止。三寸之机1运而天下定，方寸之谋2正而天下治。故一言正而天下定，一言倚而天下靡。北堂书钞二十九、意林二、艺文类聚十九、太平御览三百九十、六百二十四、天中记二十六、绎史一百十一\n1. 机 : 或作“箧”。《意林二》“机”作“箧”。\n2. 谋 : 或作“基”。《意林二》“谋”作“基”。"}, {"ID": 12, "text": "上明见，人备之；其不明见，人惑之。其知见，人惑之；不知见，人匿之。其无欲见，人司之；其有欲见，人饵之。故曰：吾无从知之，惟无为可以规之。韩非子外储说右上"}, {"ID": 13, "text": "慎而言也，人且知女；慎而行也，人且随女。而有知见也，人且匿女；而无知见也，人且意女。女有知也，人且臧女；女无知也，人且行女。故曰：惟无为可以规之。韩非子外储说右上"}, {"ID": 14, "text": "独视者谓明，独听者谓聪。能独断者，故可以为天下主。韩非子外储说右上"}, {"ID": 15, "text": "失之数而求之信则疑矣。韩非子难三"}, {"ID": 16, "text": "治不逾官，虽知不言。韩非子难三"}]}], "bookname": "申不害", "writer": null, "type": "法家", "age": ""}